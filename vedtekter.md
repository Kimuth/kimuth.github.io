---
<<<<<<< HEAD
title: Vedtekter
date: 2017-11-29 14:45:00 Z
=======
>>>>>>> 79c93dbf4a5136490b532bf819e817560239bd20
---

# Vedtekter for Fjeldvig Øl- og Spadserklubb

**§1-NAVN**

Klubbens navn er Fjeldvig Øl- og Spadserklubb (FØS)

**§2-FORMÅL**

Klubbens formål er å fremme ølkulturen og det sosiale samværet mellom medlemmene. Klubben skal i samarbeid med andre foreninger med samme formål fremme ølkulturen i Norge.

**§3-MEDLEMSKAP**

Som medlem kan opptas alle privatpersoner med interesse i samsvar med §2\. Medlemskapet følger kalenderåret (01.01.-31.12.). Medlemmer skal være fylt 20 år og ønske om opptak i ølklubben gjøres via Puben eller Fjeldvig Øl- og Spadserklubb-styret. Medlemskapet er ikke gyldig før kontingenten er registrert betalt. Medlemskontingenten fastsettes av Generalforsamlingen og skal være betalt innen påsatt frist.

**§4-STYRETS ORGANER**

Klubbens øverste styrende organ er Generalforsamlingen. I perioden mellom generalforsamlingene forestås klubbens drift av et styre på 6 personer bestående av: President, Nestleder, Kasserer og 2 styremedlemmer. Styret skal ha 2 vararepresentanter som innkalles til styremøtene og har stemmerett ved ordinære representanters fravær. Styret er beslutningsdyktig når 4 medlemmer er tilstede. Ved stemmelikhet er Presidentens stemme utslagsgivende.

Valg komiteen har møterett på styremøter etter avtale.

**§5-REGNSKAP**

Klubbens regnskap føres av kasserer som til enhver tid skal holde styret orientert om klubbens økonomiske stilling. Regnskapsåret følger kalenderåret 01\. januar til 31\. desember. Regnskapet skal være avsluttet, revidert og legges frem for Generalforsamlingen. Budsjettåret følger regnskapsåret.

**§6-GENERALFORSAMLINGEN**

Ordinær Generalforsamling skal avholdes i løpet av januar måned. Skriftlig innkalling skal skje til alle medlemmene med minst 3 ukers varsel.

Alle medlemmer som har betalt kontingenten har stemmerett på Generalforsamlingen. Det kan stemmes ved skriftlig fullmakt.

Dersom minst 2 av de fremmøtte forlanger det, skal avstemming skje skriftlig. Saker som ønskes behandlet på Generalforsamlingen må være styret i hende 14 dager før Generalforsamlingen.

Generalforsamlingen har følgende dagsorden:

1 Godkjenning av innkalling

2 Godkjenning av dagsorden

3 Valg av dirigent, referent(er) og 2 personer til å underskrive protokoll

4 Årsberetning

5 Regnskap

6 Styrets og innkomne forslag

7 Kontingent

8 Valg

Valgkomiteen leder valget som er for 2 år med alternering. Varamenn velges for 1 år.

F.Ø.S. Generalforsamling skal velge en dugnadsgjeng som skal bestå av minimum ett medlem fra styret og minimum 8 klubbmedlemmer. Styremedlemmet er leder for dugnadsgjengen. Medlemmene i dugnadsgjengen velges for ett år.

Det skal velges:

President

Nestleder

Sekretær

Kasserer

Styremedlem

Styremedlem

Varamedlem

Varamedlem

__Dugnadsgjeng__

__Valgkomite:__

Formann

Medlem

Medlem

__Revisor__

**§7-EKSTRAORDINÆR GENERALFORSAMLING**

Ekstraordinær Generalforsamling skal avholdes dersom minst 3 av styrets faste medlemmer eller når minst 20 medlemmer skriftlig krever det. Alle medlemmer skal ha minst 14 dagers varsel. Ekstraordinær Generalforsamling skal kun behandle den/de saker som ligger til grunne og som skal være nevnt i innkallingen.

**§8-KLUBBENS PUBTILHØRIGHET**

Klubben skal ha fast tilhørighet til en pub (stampub). Evt valg av ny stampub skal bare skje såfremt det oppstår konflikt partene mellom.

**§9-EKSKLUSJON**

Klubbens styre har adgang til å ekskludere medlemmer som opptrer i strid med klubbens intensjoner, eller som viser uakseptabel oppførsel. Slik eksklusjon kan ankes til generalforsamlingen.

**§10-VEDTEKTENDRING**

Klubbens vedtekter fastsettes av Generalforsamlingen og kan kun endres av denne. Vedtektsendring krever 2/3-dels flertall.

**§11-OPPLØSNING**

Oppløsning av klubben kan kun skje ved ekstraordinær Generalforsamling og da med 2/3-dels flertall av fremmøtte stemmeberettigede medlemmer. Vedtaket skal bekreftes av ekstraordinær Generalforsamling tidligst 1 måned og senest 3 måneder etter ordinær General-forsamling og da med simpelt flertall. Det overlates til den oppløsende Generalforsamling å avgjøre hva som skal skje med klubbens eiendeler.

**Vedtatt i Generalforsamling den 7\. februar 2009 med gyldighet fra samme dato.**

**President**

Avløser vedtekter av 02.11.2002